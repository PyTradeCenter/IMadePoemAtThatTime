#####无题
######李商隐

- 一

>昨夜星辰昨夜风，画楼西畔桂堂东。

>身无彩凤双飞翼，心有灵犀一点通。

>隔座送钩春酒暖，分曹射覆蜡灯红。

>嗟余听鼓应官去，走马兰台类转蓬。

- 二

>相见时难别亦难，春风无力百花残。

>春蚕到死丝方尽，蜡炬成灰泪始干。

>晓镜但愁云鬓改，夜吟应觉月光寒。

>蓬山此去无多路，青鸟殷勤为探看。

青鸟就是有三只脚的神鸟，西王母的使者